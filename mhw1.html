<!DOCTYPE html>
<html>
  <head>
    <meta charset="utf-8">
    <title> HarryPotter </title>
    <link rel = "stylesheet" href = "mhw1.css"/>

    <meta name="viewport" content="width=device-width, initial-scale=1">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Righteous&display=swap" rel="stylesheet">
    
    <link rel="preconnect" href="https://fonts.googleapis.com">

    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Fasthand&family=Open+Sans&display=swap" rel="stylesheet">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Permanent+Marker&display=swap" rel="stylesheet">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Shantell+Sans:wght@300&display=swap" rel="stylesheet">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=IM+Fell+English+SC&display=swap" rel="stylesheet">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Courgette&display=swap" rel="stylesheet">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Lobster&display=swap" rel="stylesheet">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merriweather&display=swap" rel="stylesheet">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Tiro+Devanagari+Hindi&display=swap" rel="stylesheet">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Anton&display=swap" rel="stylesheet">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Bebas+Neue&display=swap" rel="stylesheet">
  </head>
  
  <body>
    <nav>
        <a class="button" href="">Personaggi</a>
        <a class="button" href="">Storia Editoriale</a>
        <a class="button" href="">Caratteristiche Opera</a>
        <a class="button" href="">Critiche</a> 

        <div id="menu">
            <div></div>
            <div></div>
            <div></div>
        </div>

    </nav>

    <header>

        <div id="menu">
            <div></div>
            <div></div>
            <div></div>
        </div>

        <div id="overlay"> </div>
        <h1>Film Harry Potter</h1>
    </header>

    <!--  <div id="sectionProfile">
        <img id="profile" src="https://play-lh.googleusercontent.com/Zh7__Zv9HO96agZaXqy-Jr_wUwgiwnRi4FZKWuCZX2SchlmplhR3LUJxhJYptFKgN9M=rw-w250"/><br>
        <h1 class="name">Petrolito Guido</h1>
        <a class="access">Ultimo Accesso: Oggi</a>
    </div> -->
    
    <div id="sectionProfile">
        <profile>
            <img src="https://play-lh.googleusercontent.com/Zh7__Zv9HO96agZaXqy-Jr_wUwgiwnRi4FZKWuCZX2SchlmplhR3LUJxhJYptFKgN9M=rw-w250" />
            <h1 class="name">Petrolito Guido</h1>
            <a class="access">Ultimo Aggiornamento: Oggi</a>
        </profile>
    </div>
    
    <section>

        <div class="details">
            <h1 class="elenco">1.</h1>
            <div class="item">
                <h1 class="titolo">Harry Potter e la pietra filosofale</h1>
                <a class="valutazione"> Valutazione : 10</a>

                <p class="storia">
                <a class="storia">Storia:</a>
                Harry Potter e la pietra filosofale (Harry Potter and the Philosopher's Stone, distribuito negli Stati Uniti, Pakistan, Sri Lanka e India come Harry Potter and the Sorcerer's Stone)[1][2][3] è un film del 2001 diretto da Chris Columbus, sceneggiato da Steve Kloves, prodotto da David Heyman e distribuito dalla Warner Bros.[4], adattamento cinematografico dell'omonimo libro, primo episodio della serie di Harry Potter, scritta dall'autrice britannica J. K. Rowling.
                La storia narra del primo anno di Harry Potter a Hogwarts, dopo aver scoperto di essere un mago famoso e dove inizia la sua istruzione magica. Nel film compaiono Daniel Radcliffe nel ruolo di Harry Potter assieme a Rupert Grint ed Emma Watson in quelli che saranno i migliori amici di Harry, Ron Weasley e Hermione Granger. Il film ha avuto sette seguiti il primo dei quali è stato La camera dei segreti.
                La Warner Bros. comprò i diritti del libro nel 1999 per un valore riportato di 1 milione di sterline. La produzione ebbe inizio nel Regno Unito nel 2000, con Columbus scelto per dirigere il film da una lista di registi tra i quali comparivano Steven Spielberg e Rob Reiner. J.K. Rowling insistette affinché l'intero cast del film fosse britannico o irlandese così da mantenere l'integrità culturale del libro. Le riprese del film hanno avuto luogo sia ai Leavesden Film Studios sia in luoghi storici nel Regno Unito.
                Il film è stato distribuito nelle sale del Regno Unito e degli Stati Uniti nel novembre 2001 ricevendo critiche positive e incassando più di 974 milioni di dollari al botteghino mondiale. Il film è stato inoltre candidato a diversi premi, tra i quali gli Oscar per la migliore colonna sonora, migliore scenografia e migliori costumi. A febbraio 2019 è al quarantottesimo posto nella classifica dei film con maggiori incassi nella storia del cinema ed è il secondo grande incasso della serie dietro al film conclusivo della serie stessa, Harry Potter e i Doni della Morte - Parte 2.
                </p>
                <p class="trama">
                <a class="trama">Trama:</a>
                Harry Potter, rimasto orfano dei genitori, James Potter e Lily Evans, all'età di un anno, viene lasciato dai professori della Scuola di Magia e Stregoneria di Hogwarts, Albus Silente (preside della scuola) e Minerva McGranitt, e dal guardiacaccia della scuola, Rubeus Hagrid, davanti alla dimora degli zii materni, Vernon e Petunia Dursley, e del cugino Dudley, sulla strada di Privet Drive.
                Nei successivi dieci anni, Harry cresce in un clima ostile, trattato come un estraneo a causa dell'odio e dell'invidia che la zia Petunia provava nei confronti della sorella e costretto a dormire nello sgabuzzino sotto le scale. Col passare degli anni però, Harry si rende conto di essere in grado di fare cose incredibili, come quando, con tutta la famiglia, fa visita allo zoo nel giorno del compleanno di Dudley e, mentre guarda un pitone, Harry riesce a dialogare con lui e a far sparire il vetro della teca che lo rinchiude, facendo cadere al suo interno il cugino e liberando il serpente dalla sua prigionia.
                Qualche giorno prima del suo undicesimo compleanno, Harry riceve una misteriosa lettera che però non riesce a leggere a causa dell'opposizione degli zii. Giorno dopo giorno le lettere, stranamente recapitate da alcuni gufi, aumentano sempre più, fino a rendere impossibile la vita a Privet Drive. Per sfuggire alle lettere, lo zio Vernon trasferisce tutta la famiglia in una miserabile catapecchia in mezzo al mare ma, il giorno del suo compleanno, Harry riceve la visita di Hagrid, che finalmente gli consegna la lettera con la quale scopre di essere un mago e di essere stato ammesso alla Scuola di Magia e Stregoneria di Hogwarts. Inoltre, Harry scopre che anche i suoi genitori erano stati dei maghi e che, dieci anni prima, erano stati uccisi dal più terribile mago oscuro di tutti i tempi, Lord Voldemort, e non morti in un incidente d'auto come gli era sempre stato fatto credere dagli zii. Harry scopre infine che la singolare cicatrice che porta sulla fronte era la testimonianza del fatto che lui è stato l'unico, quella notte, a sfuggire alla furia di Voldemort: questo evento lo ha reso famoso agli occhi di tutta la comunità magica come il bambino che è sopravvissuto.
                Hagrid accompagna Harry a Diagon Alley, un quartiere magico nascosto nel centro di Londra, per procurargli l'occorrente per la scuola. Il ragazzo suscita subito l'ammirazione degli altri maghi quando questi sentono pronunciare il suo nome, tra cui Quirinus Raptor, che sarà il suo futuro professore di Difesa contro le Arti Oscure. Harry viene poi accompagnato da Hagrid alla stazione londinese di King's Cross per prendere il treno in partenza dal binario 9 ¾ dove incontra Ron, membro della famiglia Weasley, anche lui al primo anno di scuola. Saliti sul convoglio, i due incontrano Hermione Granger, una brillante ragazzina all'apparenza molto saccente di famiglia babbana (ovvero nata da genitori senza poteri magici). Durante il viaggio sull'Hogwarts Express, fra i tre nasce subito una sincera amicizia. Giunti a scuola, Harry fa la conoscenza anche dell'arrogante e superbo Draco Malfoy: tra i due scatta subito una forte e reciproca antipatia.
                Tutti i ragazzi del primo anno devono essere assegnati dal Cappello Parlante a una delle quattro case della scuola: Grifondoro, Serpeverde, Tassorosso e Corvonero. Harry, Ron e Hermione vengono assegnati alla casa dei Grifondoro, mentre Draco finisce in quella dei Serpeverde. Harry comincia a frequentare i corsi di magia, tra cui quelli di volo tenute da Madama Bumb, dove si distingue per la sua innata bravura nel volare a cavallo del manico di scopa, cosa che lo farà diventare il nuovo cercatore della squadra di Quidditch dei Grifondoro, il gioco più popolare del mondo magico. Nel corso dell'anno, i tre protagonisti vengono a conoscenza del fatto che sotto una misteriosa botola presente nel castello di Hogwarts è custodita la pietra filosofale, una pietra magica in grado di trasformare qualsiasi metallo in oro puro e di produrre un elisir di lunga vita. I tre si convincono che il severo e antipatico professore di pozioni, Severus Piton, il quale nutre una particolare avversione per Harry, voglia rubarla per consegnarla a Voldemort (avvistato nell'adiacente Foresta Proibita mentre beveva sangue di unicorno, noto per le sue proprietà curative) e decidono quindi di intervenire.
                I tre amici devono superare diverse prove prima di giungere alla pietra: eludere la guardia di Fuffi, un cane a tre teste; non lasciarsi soffocare dalle radici ramificate del Tranello del Diavolo; sfuggire a uno sciame di chiavi volanti e vincere una partita a scacchi a misura d'uomo. Mentre Hermione rimane ad accudire Ron, caduto dal cavallo al termine della partita a scacchi, il solo Harry giunge alla fine del percorso dove si trova, tra l'altro, lo Specchio delle Brame (in grado di mostrare alla persona che ci si specchia ciò che più desidera), e, aspettandosi di incontrare Piton o Voldemort, incontra invece Raptor e si rende conto che è proprio lui, l'insospettabile professore di Difesa contro le Arti Oscure, a volere la pietra. Raptor gli rivela che era stato proprio lui che aveva cercato di ucciderlo durante la partita di Quidditch, mentre Piton in realtà cercava solo di proteggerlo, e ci sarebbe riuscito se non fosse stato per Hermione, che involontariamente aveva sventato il suo piano provocando l'incendio del mantello di Piton e interrompendo all'ultimo momento il contatto visivo di Raptor su Harry.
                Raptor, alla fine, si toglie il turbante che da sempre porta sulla testa: nel retro della sua testa c'è quella di Voldemort, che sopravvive sfruttando come un parassita il corpo del professore perché ha bisogno della pietra filosofale per tornare definitivamente in vita (motivo per cui beveva sangue d'unicorno). Harry cerca di fuggire, ma Raptor gli sbarra la strada dando fuoco ai gradini della stanza. Guardandosi nello specchio, il giovane mago vede la sua stessa immagine riflessa che estrae la pietra filosofale dalla tasca, strizzandogli l'occhio. Cercando di non farsi scoprire, Harry porta la mano alla tasca e sente che si è materializzato qualcosa: si ritrova così ad avere il possesso della pietra filosofale.
                Voldemort se ne rende conto e, parlando riflesso nello specchio, cerca di convincerlo a unirsi a lui e a dargli la pietra, promettendogli di riportare in vita i suoi genitori, ma Harry si rifiuta. Raptor si avventa su Harry per ucciderlo, ma quest'ultimo lo riduce inconsapevolmente in polvere, semplicemente toccandolo, nell'atto di difendere sé stesso e la pietra. Quando Harry recupera la pietra e si volta, vede lo spirito di Voldemort che si alza dalla polvere e prende forma. Voldemort scappa via e durante la fuga trapassa Harry, facendolo svenire.
                Il giovane mago si risveglia alcuni giorni dopo, in infermeria, dove il professor Silente gli spiega il motivo della sua vittoria: la notte in cui Voldemort assassinò i suoi genitori, l'amore trasmessogli dalla madre Lily con il suo sacrificio lo protesse e, tuttora, quell’incantesimo scorre nelle sue vene; per questo motivo, quel sentimento d’amore intollerabile per Raptor, posseduto da Voldemort, ha reso impossibile al professore di sopportare il suo tocco. Silente gli spiega anche che per il bene di tutti la pietra filosofale è stata distrutta.
                Giunge la fine dell'anno scolastico e giunge anche la premiazione della Coppa delle Case, che viene vinta dai Grifondoro grazie a dei punti bonus assegnati all’ultimo a Harry, Ron, Hermione (per il loro eroico atto) e a un altro membro del gruppo, Neville (uno sfortunato studente che aveva cercato di fermare il trio, ottenendo punti per il suo coraggio), che consentono loro di superare i Serpeverde inizialmente in vantaggio.
                Gli studenti salgono sull'Hogwarts Express per tornare a casa e Hagrid regala a Harry un album fotografico magico dei suoi genitori e gli consiglia, nel caso i suoi zii lo infastidissero, di minacciarli con la magia (anche se i maghi minorenni non possono fare magie fuori dalla scuola, ma questo i Dursley non lo sanno).
                </p>

                <img class="imgDetails" src="https://gogomagazine.it/wp-content/uploads/2018/10/harry-potter-and-the-sorcerer-s-stone-the-sorcerers-stone-23841509-1280-544-1280x544.png" />
            </div>
        </div>

        <div class="details">
            <h1 class="elenco">2.</h1>
            <div class="item">
                <h1 class="titolo">Harry Potter e la camera dei segreti</h1>
                <a class="valutazione"> Valutazione : 10</a>

                <p class="storia">
                <a class="storia">Storia:</a>
                Harry Potter e la camera dei segreti (Harry Potter and the Chamber of Secrets) è un film fantasy del 2002 diretto da Chris Columbus e distribuito dalla Warner Bros., basato sull'omonimo romanzo del 1998 di J. K. Rowling. Secondo capitolo della serie di film di Harry Potter, è stato scritto da Steve Kloves e prodotto da David Heyman. Il film vede la partecipazione di Daniel Radcliffe nei panni di Harry Potter, con Rupert Grint e Emma Watson che interpretano rispettivamente i suoi migliori amici, Ron Weasley ed Hermione Granger. La storia segue il secondo anno di Harry alla Scuola di magia e stregoneria di Hogwarts, dove l'erede di Salazar Serpeverde apre la camera dei segreti liberando un mostro che pietrifica gli studenti della scuola. Il film costituisce il sequel di Harry Potter e la pietra filosofale (2001).
                Le riprese principali sono iniziate nel novembre 2001, solo tre giorni dopo l'uscita del primo film. Le riprese si sono concluse nel luglio 2002 e il film aveva un budget di 100 milioni di dollari. Harry Potter e la camera dei segreti è stato presentato in anteprima a Londra il 3 novembre 2002 ed è stato distribuito nelle sale del Regno Unito e degli Stati Uniti il 15 novembre 2002.
                Il film è diventato un successo commerciale e di critica, incassando 879 milioni di dollari in tutto il mondo e diventando il secondo film di maggior incasso del 2002, dietro solo a Il Signore degli Anelli - Le due torri. È stato elogiato per la trama più oscura, i set e una storia adatta a un pubblico giovane. Si tratta del film dalla durata più lunga della serie. È stato candidato per molti premi, tra cui il BAFTA alla migliore scenografia, miglior sonoro e ai migliori effetti speciali. È stato seguito da Harry Potter e il prigioniero di Azkaban (2004).
                </p>
                <p class="trama">
                <a class="trama">Trama:</a>
                Harry Potter sta trascorrendo l'estate dai Dursley, quando riceve una visita da Dobby, un elfo domestico che lo supplica di non tornare a Hogwarts perché è in atto un complotto che potrebbe costargli la vita. Dobby sabota la cena dei Dursley, che rinchiudono Harry in camera per impedirgli di tornare a Hogwarts. In suo aiuto intervengono Ron Weasley e i suoi due fratelli gemelli maggiori, Fred e George, che lo liberano e lo portano a casa loro sull'auto volante del padre (una vecchia Ford Anglia).
                A Diagon Alley, Harry e i Weasley vengono raggiunti da Hermione Granger ad un firmacopie di Gilderoy Allock, il nuovo professore di difesa contro le arti oscure. Durante un litigio con Draco Malfoy, Harry nota suo padre, Lucius, infilare un libro nel calderone di Ginny Weasley. Quando una barriera magica impedisce ad Harry e Ron di accedere al binario 9 ¾ della stazione di King's Cross, i due usano la macchina volante per andare ad Hogwarts; dopo essersi scontrati contro il Platano Picchiatore rompendo la bacchetta di Ron, i due ricevono una punizione.
                Mentre sconta la punizione, Harry sente delle strane voci e successivamente trova Mrs Purr, la gatta del custode Argus Gazza, pietrificata vicino a una scritta fatta col sangue che recita: "la camera dei segreti è stata aperta, nemici dell'erede temete". La professoressa McGranitt racconta che la leggenda vuole che uno dei fondatori di Hogwarts, Salazar Serpeverde, avesse costruito una camera segreta nel castello contenente un mostro che solo il suo erede può controllare, capace di purificare la scuola degli studenti nati babbani. Harry, Ron ed Hermione, che sospettano che Malfoy sia l'erede, pianifacano di interrogarlo mentre sono travestiti usando una proibita pozione polisucco, preparata in un bagno in disuso infestato dal fantasma di Mirtilla Malcontenta.
                Durante una partita di Quidditch, Harry si rompe un braccio a causa di un bolide rosso. Dobby gli fa visita in infermeria e gli svela che è stato lui stesso a bloccare l'accesso al binario 9 ¾ e ad incantare il bolide affinché seguisse Harry, in modo da far abbandonare la scuola ad Harry. Inoltre, gli rivela che la camera dei segreti è già stata aperta in passato. Dopo che Harry parla con un serpente, la scuola lo crede l'erede. Travestiti da due amici di Malfoy, Harry e Ron apprendono che lui non è l'erede, ma rivela di aver saputo dal padre che una ragazza nata babbana è morta l'ultima volta che la camera è stata aperta. Harry trova un diario incantato di un ex-studente chiamato Tom Riddle, che aprì la camera accusando Rubeus Hagrid, facendolo espellere. Dopo che il diario viene rubato ed Hermione viene trovata pietrificata, Harry e Ron vanno da Hagrid per saperne di più. Il professor Silente, il Ministro della Magia Cornelius Caramell e Lucius Malfoy arrivano per portare Hagrid ad Azkaban, ma lui dice discretamente ai ragazzi di "seguire i ragni". Nella Foresta proibita, Harry e Ron incontrano il ragno domestico di Hagrid, Aragog, il quale svela l'innocenza di Hagrid e dà un indizio sul mostro della camera.
                Una pagina strappata da un libro nella mano di Hermione identifica il mostro della camera come il basilisco, un gigantesco serpente che uccide le persone che hanno con lui un diretto contatto visivo; le vittime pietrificate lo vedono solo indirettamente. Il personale della scuola scopre che Ginny è stata portata nella camera e incaricano Allock per salvarla. Harry e Ron trovano Allock mentre cerca di fuggire, scoprendo che il professore è in realtà un impostore. Dopo aver dedotto che Mirtilla era la ragazza nata babbana uccisa dal basilisco, scoprono l'entrata della camera nel bagno da lei infestato. Una volta dentro, Allock cerca di fermare Harry e Ron usando in incantesimo di memoria, ma siccome ha usato la bacchetta spezzata rubata da Ron, l'incantesimo gli rimbalza contro, cancellando la memoria di Allock e causando una frana che separa Harry da Ron e Allock.
                Harry entra da solo nella camera e trova Ginny priva di sensi, sorvegliata da Riddle. Quest'ultimo gli rivela di aver usato il diario per manipolare Ginny e farle riaprire la camera, oltre a svelargli di essere l'erede di Serpeverde e la versione giovane di Voldemort. Dopo aver espresso la sua lealtà a Silente, la fenice Fanny di quest'ultimo arriva insieme al Cappello parlante, causando l'evocazione del basilisco da parte di Riddle. Fanny acceca il basilisco e il Cappello parlante fornisce ad Harry la spada di Godric Grifondoro, con la quale il ragazzo affronta il basilisco. Dopo il combattimento, Harry uccide il basilisco ma viene avvelenato da una delle sue zanne.
                Nonostante le ferite, Harry pugnala il diario con una zanna del basilisco, distruggendo Riddle e resuscitando Ginny. Le lacrime di Fanny curano Harry, che ritorna ad Hogwarts con i suoi amici ed un perplesso Allock, guadagnando la stima di Silente e il rilascio di Hagrid. Harry accusa Lucius, il padrone di Dobby, di aver messo il diario nel calderone di Ginny, e lo inganna per fargli liberare l'elfo. Le vittime del basilisco vengono curate, Hermione si riunisce con Harry e Ron ed Hagrid viene rilasciato da Azkaban.
                </p>

                <img class="imgDetails" src="https://www.cineon.it/wp-content/uploads/2022/11/HARRY-POTTER-AND-THE-CURSED-CHILD.jpeg" />
            </div>
        </div>

        <div class="details">
            <h1 class="elenco">3.</h1>
            <div class="item">
                <h1 class="titolo">Harry Potter e il prigioniero di Azkaban</h1>
                <a class="valutazione"> Valutazione : 10</a>

                <p class="storia">
                <a class="storia">Storia:</a>
                Harry Potter e il prigioniero di Azkaban (Harry Potter and the Prisoner of Azkaban) è un film del 2004 diretto da Alfonso Cuarón, adattamento cinematografico dell'omonimo romanzo, terzo episodio della saga di Harry Potter, scritta dall'autrice britannica J. K. Rowling.
                </p>
                <p class="trama">
                <a class="trama">Trama:</a>
                Dopo il secondo anno ad Hogwarts, Harry Potter è tornato a trascorrere le vacanze estive dai Dursley. Un giorno viene a trovarli la sorella di zio Vernon, Marge, che, odiando Harry quanto lui odia i Dursley, lo umilia ripetutamente e insulta i suoi genitori finché egli, perdendo la calma, la gonfia accidentalmente con la magia, facendola volare come un palloncino, per poi scappare di casa. Fermatosi sul ciglio della strada, gli si avvicina un grosso e misterioso cane nero, che sembra volerlo attaccare, quando compare un autobus molto particolare, il Nottetempo, un mezzo di trasporto simile agli autobus di Londra, ma con tre piani e colorato di blu. Questo autobus corre durante la notte per soccorrere i maghi e le streghe in difficoltà ed è invisibile ai babbani. Il Nottetempo lo porta al Paiolo Magico, dove incontra il Ministro Caramell (che lo rassicura sul fatto che non verrà punito per aver gonfiato la zia essendo stata magia accidentale), i suoi due migliori amici, Ron ed Hermione (che ha preso un gatto, Grattastinchi), la famiglia Weasley ed in particolare Arthur Weasley, che lo avverte del pericoloso assassino Sirius Black, seguace di Voldemort ed evaso da Azkaban, la prigione dei maghi, per finire il lavoro del suo padrone, vale a dire uccidere Harry.
                Pronti per il nuovo anno, Harry, Ron ed Hermione salgono sul treno per Hogwarts e trovano posto in uno scompartimento già occupato dal professor R. J. Lupin, rannicchiato in un angolo a dormire. Durante il tragitto, però, il treno si ferma e una misteriosa e fluttuante figura incappucciata entra nello scompartimento di Harry, che poco dopo sviene. Al suo risveglio, Lupin (che ha scacciato la creatura) gli spiega che quell'essere era un Dissennatore, una delle guardie di Azkaban, in cerca di Black, che si nutrono della felicità altrui fino a renderli gusci vuoti. Giunti al castello sono molte le novità, prima fra tutte la nomina di Lupin a nuovo insegnante di Difesa contro le Arti Oscure e quella di Hagrid a insegnante di Cura delle Creature Magiche. Inoltre, a causa di Sirius Black, la scuola viene messa sotto sorveglianza dai Dissennatori per ordine di Caramell.
                A differenza di Harry e Ron, che tra le materie facoltative seguono solo Cura delle Creature Magiche e Divinazione, insegnata da Sibilla Cooman, Hermione sceglie paradossalmente di frequentare tutte le materie a scelta nonostante alcune di queste abbiano in comune gli stessi orari, ma che lei riesce a seguire senza problema alcuno. Durante la prima lezione di Divinazione sulle foglie di tè la Cooman, sconvolta, si accorge che nella tazza di Harry è simbolicamente raffigurato il Gramo, un mostruoso cane nero considerato presagio di morte, mentre in una lezione di Hagrid Harry ha l'occasione di cavalcare Fierobecco, un ippogrifo che poco dopo ferisce Draco Malfoy, avvicinatosi incautamente offendendolo. Malgrado la ferita non sia grave, Fierobecco viene condannato a morte da Caramell su pressione di Lucius Malfoy, il padre di Draco.
                In una sua lezione, Lupin fa affrontare alla classe un Molliccio, una creatura che assume la forma della peggior paura della sua vittima. Nel caso di Harry, un Dissennatore, che Lupin impedisce al giovane mago di affrontare, mostrando brevemente la sua più grande paura: la luna. Dopo una visita ad Hogsmeade, a cui Harry non può partecipare perché non ha il permesso firmato dagli zii, si scopre che Black è entrato nel castello ed ha aggredito il ritratto della Signora Grassa (la guardiana della Sala Comune di Grifondoro) senza lasciare però traccia di sé. Intanto, Lupin è costretto ad assentarsi per motivi di salute e viene sostituito da Piton, che durante la lezione introduce un nuovo argomento: "lupi mannari" (facendo riferimento al professor Lupin). Successivamente durante una partita di Quidditch Harry viene aggredito un'altra volta dai Dissennatori (Lupin spiega che attira i Dissennatori poiché la sua vita è segnata da orribili scenari). In seguito Harry riceve in dono dai gemelli Weasley la Mappa del Malandrino, singolare artefatto con cui monitorare in tempo reale gli abitanti ed i luoghi di Hogwarts, firmato dai Malandrini: Lunastorta, Codaliscia, Felpato e Ramoso. Grazie alla mappa, Harry riesce ad andare ad Hogsmeade.
                Qui, spiando la McGranitt e Caramell con il Mantello dell'Invisibilità, scopre che Black è in realtà il suo padrino e che 12 anni prima aveva tradito i suoi genitori per consegnarli a Voldemort uccidendo barbaramente il loro amico Peter Minus, del quale fu trovato solo un dito. Nel frattempo Lupin inizia a dare a Harry lezioni per difendersi dai Dissennatori insegnandogli ad usare l'Incanto Patronus, un incantesimo che sprigiona così tanta energia positiva (in forma del proprio animale guida) da scacciare i Dissennatori. Una notte Harry vede, attraverso la Mappa del Malandrino, che Peter Minus, che dovrebbe essere morto, si aggira per il castello e, dopo averlo cercato invano per i corridoi, viene scoperto dal professor Piton paragonandolo e insultando suo padre, successivamente arriva anche il professor Lupin che gli requisisce la Mappa, rimanendo poi turbato quando Harry gli dice ciò che aveva visto su di essa.
                Intanto Ron perde il suo topo Crosta e incolpa il gatto di Hermione di averlo mangiato. Dopo una lezione di Divinazione nella quale Hermione aveva litigato con la Cooman, Harry assiste ad una profezia della professoressa in cui si annuncia che "Servo e padrone si ritroveranno riuniti ancora". Harry, Ron ed Hermione si recano poi a casa di Hagrid per confortarlo, visto che quella stessa sera sarà giustiziato Fierobecco. Il guardiacaccia, che aveva ritrovato Crosta, consegna il topo a Ron e, all'arrivo del boia, di Silente e di Caramell, i tre ragazzi scappano dalla porta sul retro. Poco dopo Crosta morde la mano di Ron e fugge, e mentre il ragazzo cerca di riprenderlo all'improvviso appare il Gramo, lo stesso che Harry aveva visto a Little Whinging, che mordendo Ron alla gamba lo trascina insieme a Crosta attraverso un passaggio sotto il Platano Picchiatore seguito da Harry e Hermione. Il passaggio conduce alla Stamberga Strillante ad Hogsmeade, una casa abbandonata e che si presume essere infestata. Qui i tre amici scoprono che il Gramo è in realtà Sirius Black, un animagus (un mago che può assumere le sembianze di un animale). Poco dopo viene raggiunto da Lupin che si dimostra subito suo alleato ed Hermione, furiosa, rivela agli amici che Lupin è in realtà un lupo mannaro (questo spiega le sue assenze durante il plenilunio e la curiosa lezione di Piton sui lupi mannari). Tuttavia, entrambi rivelano che in realtà le cose non stanno come sembrano: non fu Sirius a condannare i Potter, ma fu proprio Peter Minus. Proprio allora, giunge anche Piton, che disarma Sirius e Lupin, ma il professore viene "schiantato" da Harry che vuole ascoltare tutta la spiegazione. I Potter erano protetti da una magia, l'incanto fidelius, che rende il loro nascondiglio inaccessibile e invisibile a chiunque non ne conosca la esatta località. Minus era incaricato di conservare il segreto della sua localizzazione, ma Voldemort lo minacciò e per paura, rivelò tutto. Quando Sirius lo scoprì, rintracciò Minus per fargliela pagare, ma Minus causò un'esplosione uccidendo numerosi babbani innocenti e fingendo la sua morte tagliandosi un dito e sparendo nelle fogne. Sirius fu quindi accusato della morte dei Potter e internato ad Azkaban, dal quale poi uscì quando scoprì che Peter era ancora vivo. Peter è, infatti, anche egli un animagus e si può trasformare in un topo.
                Crosta viene ritrasformato in uomo e chiede il perdono ai suoi ex-amici. Harry decide di non lasciare che Lupin e Sirius lo uccidano, ma che dovrà pagare per quello che ha fatto e quindi decide di consegnarlo ai Dissennatori. Sfortunatamente, come il gruppo esce dal passaggio del Platano, si accorgono che c'è la Luna piena e quindi Lupin si trasforma e attacca il gruppo, che Sirius (in forma di cane) difende. Minus, approfittando della situazione, si trasforma in topo e scappa. Lupin si allontana sentendo il verso di un lupo nella foresta e Sirius, a causa delle ferite, sviene e viene subito circondato dai Dissennatori a bordo del lago. Harry tenta di scacciarli ma non ci riesce. A salvarlo è una figura nascosta nell'ombra, che lancia un patronus a forma di cervo.
                Harry si riprende in infermeria, dove Hermione lo informa che Sirius è prossimo ad essere giustiziato. L'onnisciente Silente suggerisce ad Hermione di usare la sua Giratempo; con questo particolare oggetto, che permette di viaggiare indietro nel tempo, Hermione era riuscita a frequentare contemporaneamente tutte le lezioni durante l'anno ed è con esso che lei ed Harry rivivono le ultime ore, riuscendo a liberare Fierobecco e, con il Patronus evocato da Harry (la figura nascosta che il giovane mago ha scambiato per suo padre), a salvare Sirius dallo sciame di Dissennatori, per poi liberarlo dalla sua cella. Così Sirius, latitante, vola via con Fierobecco salutando prima Harry ed Hermione ringraziandoli per avergli salvato la vita. Nell'ultima scena, Harry festeggia la fine dell'anno con la nuova scopa Firebolt, donatagli dal padrino Black (insieme ad una piuma dell'Ippogrifo) ma della quale nessuno sa la provenienza, eccetto il protagonista ed Hermione.
                </p>

                <img class="imgDetails" src="https://staticfanpage.akamaized.net/wp-content/uploads/sites/16/2020/11/harry-potter-film-saga-1200x675.jpg" />
            </div>
        </div>

        <div class="details">
            <h1 class="elenco">4.</h1>
            <div class="item">
                <h1 class="titolo">Harry Potter e il calice di fuoco</h1>
                <a class="valutazione"> Valutazione : 10</a>

                <p class="storia">
                <a class="storia">Storia:</a>
                Harry Potter e il calice di fuoco (Harry Potter and the Goblet of Fire) è un film del 2005 diretto da Mike Newell, adattamento cinematografico dell'omonimo romanzo, quarto episodio della serie di Harry Potter, scritta da J. K. Rowling.
                </p>
                <p class="trama">
                <a class="trama">Trama:</a>
                Harry Potter, nel sonno, ha una visione stranamente realistica in cui vede il custode di una villa abbandonata venire ucciso da un informe Lord Voldemort, dopo averne spiato una conversazione con Peter Minus, alias Codaliscia, fuggito poche settimane prima, e un uomo sconosciuto a cui Voldemort assegna il compito di catturare il giovane ragazzo. Invitato alla Tana dall'amico Ron Weasley, Harry assiste successivamente all'emozionante finale della Coppa del Mondo di Quidditch tra Irlanda e Bulgaria, assieme a Hermione Granger, alla famiglia Weasley, a Cedric Diggory e a suo padre Amos. Durante i festeggiamenti per i vincitori, alcuni Mangiamorte, i seguaci di Voldemort, comparsi inaspettatamente dopo un decennio di latitanza e inattività, seminano il panico. Tra di loro vi è il misterioso uomo del sogno di Harry, che lancia nel cielo il famoso e terribile simbolo del Signore Oscuro, il Marchio Nero.
                Il trio fa ritorno a Hogwarts per frequentare il quarto anno di istruzione. Il nuovo professore di Difesa contro le Arti Oscure è il celebre ed eccentrico ex auror Alastor Moody (detto anche Malocchio Moody), che nel corso delle sue lezioni si dimostrerà parecchio coraggioso, severo e soprattutto anticonformista: infatti mostrerà all'intera classe le tre maledizioni senza perdono infliggendole ad un Damon diadema, tra cui l'Anatema che Uccide, l'Avada Kedavra. La scuola, inoltre, decide di reintegrare il Torneo Tremaghi, una leggendaria competizione che prevede il superamento di tre pericolose prove di abilità: gli studenti maggiorenni delle tre scuole europee di magia (Hogwarts, Durmstrang e Beauxbatons) dovranno inserire nel Calice di Fuoco il loro nome e il calice estrarrà a sorte i nomi dei tre sfidanti (uno per scuola). Viktor Krum (celebre Cercatore della squadra di Quidditch bulgara) viene selezionato per Durmstrang, Fleur Delacour per Beauxbatons e Cedric Diggory per Hogwarts, ma a sorpresa, il Calice seleziona un quarto giocatore: Harry Potter. Tutti accolgono la selezione del quarto sfidante con preoccupazione e stupore da parte degli insegnanti e con disgusto da parte degli studenti, compreso (momentaneamente) Ron.
                Harry, aiutato dai consigli di Malocchio e l'aiuto di alcuni suoi amici, riesce a superare la prima prova (sconfiggere un drago, un Ungaro Spinato) e la seconda (salvare un amico dal Lago Nero infestato da Maridi). Dopo la seconda prova, però, un funzionario del Ministero della Magia, Barty Crouch, viene ritrovato morto nella foresta. Nel mentre che attende il Preside nel suo ufficio per discutere della situazione di Crouch, Harry interagisce con il Pensatoio di Silente, una fontanella nel quale poter vedere i ricordi estratti dalla mente. In uno di questi ricordi, Harry vede il processo del preside di Durmstrang, Igor Karkaroff, che, pentito per essersi unito ai Mangiamorte, rivela le identità di alcuni Mangiamorte, citando infine il nome di colui che fece impazzire a morte i genitori di Neville Paciock: il figlio di Barty Crouch, Junior (che Harry nota essere l'uomo del suo sogno).
                L'ultima prova consiste nel superare un labirinto disseminato di pericolosi ostacoli magici per recuperare il trofeo, la Coppa Tremaghi, posta al centro di esso, che si rivelerà essere, a sorpresa, una Passaporta (un oggetto in grado di teletrasportare in un altro luogo la gente che lo tocca). Harry e Cedric la toccano contemporaneamente e vengono trasportati in uno spettrale cimitero, dove Harry nota essere sepolto il padre di Voldemort. Ad attenderli c'è Peter Minus, che uccide Cedric e intrappola Harry su ordine di Voldemort, rinsecchito e privo di forze. Ha così inizio il rituale di resurrezione del terribile Voldemort: Minus si taglia una mano, gettandola nel calderone, nel quale si trova anche la forma semiumana del Signore Oscuro, poi recupera le ossa del padre di Voldemort, Tom Riddle, e infine preleva del sangue da Harry con un pugnale. Voldemort risorge e, richiamati i Mangiamorte per sgridarli, affronta Harry, ma senza successo: il ragazzo viene aiutato a fuggire dagli spiriti dei suoi genitori, di Cedric e del custode, fuoriusciti dalla bacchetta di Voldemort dopo il singolare fenomeno del Prior Incantatio, dovuto ai nuclei gemelli delle due bacchette magiche (entrambe le bacchette di Voldemort e Harry sono fatte con le piume della stessa fenice). Il ragazzo riesce quindi a ritornare a Hogwarts, sempre grazie alla Passaporta, portando con sé il corpo di Cedric.
                Harry comunica a tutti che Lord Voldemort è tornato. Moody cerca di farsi raccontare da Harry gli avvenimenti del cimitero, facendolo insospettire, poiché egli non aveva accennato al luogo dell'accaduto. Moody diventa sempre più nervoso e tenta di aggredire il ragazzo, ma il preside Albus Silente e i professori Minerva McGranitt e Severus Piton riescono a smascherarlo: egli non è altro che Barty Crouch Jr., il quale assumeva costantemente la Pozione Polisucco per prendere le sembianze di Alastor Moody. Era infatti stato lui a iscrivere Harry al torneo e ad aver stregato la Passaporta affinché trasportasse Harry da Voldemort. Viene infine celebrata nella Sala Grande una commemorazione funebre in onore di Cedric Diggory, prima vittima della nuova ascesa del Signore Oscuro.
                Il film si conclude con il ritorno a casa delle due scuole, Durmstrang e Beauxbatons, osservato da una terrazza da Harry, Ron e Hermione.

                </p>

                <img class="imgDetails" src="https://m.media-amazon.com/images/W/IMAGERENDERING_521856-T1/images/S/aplus-media/vc/57d17532-dc68-4e74-9659-f6858d2480ae.__CR0,23,1000,619_PT0_SX970_V1___.jpg" />
            </div>
        </div>

        <div class="details">
            <h1 class="elenco">5.</h1>
            <div class="item">
                <h1 class="titolo">Harry Potter e l'Ordine della Fenice</h1>
                <a class="valutazione"> Valutazione : 10</a>

                <p class="storia">
                <a class="storia">Storia:</a>
                Harry Potter e l'Ordine della Fenice (Harry Potter and the Order of the Phoenix) è un film del 2007, diretto da David Yates, tratto dall'omonimo romanzo.
                Quinto capitolo cinematografico della celebre saga nata dalla mente della scrittrice inglese J. K. Rowling, il film vede il cambio di regia da Mike Newell, che aveva diretto Il calice di fuoco, a Yates, e di sceneggiatura, curata dallo scrittore Michael Goldenberg, che sostituisce Steve Kloves.
                Con 938500000 $.[1] è il terzo film della saga ad avere incassato di più, superando il precedente capitolo, e preceduto solamente da Harry Potter e la pietra filosofale e da Harry Potter e i Doni della Morte - Parte 2. Il quinto film della saga si è classificato al secondo posto tra i film più visti nel 2007, dietro Pirati dei Caraibi - Ai confini del mondo.[2]
                </p>
                <p class="trama">
                <a class="trama">Trama:</a>
                Durante le vacanze estive Harry è alle prese con suo cugino Dudley, che continua a prenderlo in giro, quando improvvisamente appaiono due Dissennatori, che attaccano i due. Harry è allora costretto ad evocare un Patronus per respingere i dissennatori e salvare il cugino. Dato che la magia è stata praticata fuori dalla scuola, Harry riceve una lettera dal Ministero della Magia che gli annuncia che è stato espulso da Hogwarts e che, dopo l'imminente intervento di Albus Silente, dovrà presentarsi proprio al ministero per un'udienza. Con l'appoggio testimoniale di Albus Silente e della sua vicina di casa, Arabella Figg, che si scopre essere una Maganò incaricata da Silente per controllare Harry, il ragazzo viene fortunatamente assolto (avendo usato la magia fuori dalla scuola per un'emergenza).
                Trasferitosi per il resto dell'estate a casa di Sirius Black, al numero 12 di Grimmauld Place a Londra, viene a sapere dagli amici Ron, Hermione, Ginny, Fred e George che la residenza del suo padrino è il quartier generale dell'Ordine della Fenice, un'organizzazione segreta capeggiata da Silente in persona, con lo scopo di contrastare Lord Voldemort e i suoi Mangiamorte. All'Ordine appartengono tra gli altri Alastor "Malocchio" Moody, i genitori di Ron, Sirius Black, Remus Lupin e Severus Piton. In origine facevano parte dell'organizzazione anche i genitori di Neville Paciock e quelli di Harry.
                Tornato ad Hogwarts, nel corso dell'anno scolastico Harry ha alcune difficoltà nell'integrarsi con i suoi compagni: nessuno gli crede riguardo a ciò che disse l'anno precedente in merito al ritorno di Voldemort, dato che il Ministero della Magia, attraverso la Gazzetta del Profeta, ha negato che il Signore Oscuro sia tornato e insinua che Silente stia creando un esercito personale per diventare Ministro con la forza. Dolores Umbridge, sottosegretaria anziana del Ministro della Magia, assume il ruolo di insegnante di Difesa Contro le Arti Oscure, ma si viene a scoprire che è stata inviata al solo scopo di esercitare un controllo diretto del Ministero all'interno della scuola; applicherà quindi solamente lezioni teoriche per la preparazione ai G.U.F.O. (Giudizio Unico per Fattucchieri Ordinari, la laurea magica), acquisendo sempre più potere con il ruolo di Inquisitore Supremo e punendo alcuni studenti, Harry in particolare, in maniera orribile. Inoltre, dopo un'ispezione agli insegnanti, la Umbridge licenzia e tenta di cacciare la professoressa Cooman, ma Silente glielo proibisce.
                Tuttavia, non tutti sono contro Harry, così il ragazzo, assieme a questi suoi sostenitori, si oppone alla linea di condotta della professoressa Umbridge e crea un'organizzazione studentesca clandestina, volta ad imparare a combattere e difendersi: l'Esercito di Silente (o E.S.), che si eserciterà in una stanza nascosta nel castello, la segretissima Stanza delle Necessità (scoperta per caso da Neville), dove ognuno trova tutto ciò di cui ha bisogno in qualsiasi momento. Dopo la fine di una di queste esercitazioni, Harry e Cho Chang (l'ex di Cedric Diggory) si baciano, dando inizio alla loro relazione.
                Una notte a Natale, mentre dorme, Harry ha un incubo: si immedesima in Nagini, il grosso serpente di Voldemort, ferisce Arthur Weasley in una stanza del Ministero; il sogno si rivelerà poi veritiero. Il signor Weasley viene poi ritrovato e guarito. Questo, però, rappresenta un segno che tra la mente di Voldemort e la mente di Harry c'è una connessione involontaria: per questo motivo, Harry comincia a frequentare lezioni di Occlumanzia dal professor Piton, nella speranza di difendere la propria mente dalle intrusioni di Voldemort. Sarà proprio durante una di queste lezioni che Harry scoprirà l'origine dell'odio che Piton prova per lui e suo padre: da studente era vittima di bullismo da parte di suo padre James, Sirius, Peter Minus e Lupin, sin dal primo anno. Harry realizza per la prima volta che suo padre e Sirius non erano i santi che aveva sempre creduto rimanendo scioccato e deluso dal comportamento del padre e Sirius e che quindi Piton prova una rabbia motivata da ciò. Piton infuriato per aver osato entrare nella sua mente lo caccia seppur Harry gli domandi scusa per l'accaduto.
                L'E.S. fa molti progressi e migliora grazie agli insegnamenti di Harry; tuttavia Cho Chang, catturata dalla professoressa Umbridge e dai Serpeverde, confessa (per via del Veritaserum) dove si trova la Stanza delle Necessità e i ragazzi dell'E.S. vengono catturati. Silente, intenzionato a difendere Harry, si assume di fronte alla Umbridge e ai funzionari del Ministero della Magia, tra cui lo stesso Cornelius Caramell, la responsabilità di aver creato di persona l'organizzazione studentesca, e sfugge all'arresto smaterializzandosi in un altro luogo. La professoressa Umbridge lo sostituisce nel ruolo di Preside di Hogwarts. I ragazzi dell'E.S. vengono puniti dalla Umbridge e Cho, colpevole del tradimento, viene lasciata da Harry.
                La scomparsa di Silente preoccupa non poco anche l'appena ritornato Hagrid, mandato per conto di Silente, assieme a Madame Maxime (la preside mezzogigantessa di Beauxbatons), a creare un'alleanza con i giganti, ma non hanno avuto successo. Come se non bastasse, i giganti gli hanno rifilato il suo poco sveglio mezzo fratello, Grop, e chiede a Harry di occuparsene nel caso la Umbridge lo facesse licenziare. Durante l'esame G.U.F.O., interrotto da una pubblicità del negozio di scherzi di Fred e George, Tiri Vispi Weasley, Harry ha un'ennesima visione: Voldemort ha rapito Sirius e lo sta torturando con la Maledizione Cruciatus all'interno dell'Ufficio Misteri, al Ministero. Harry decide quindi di andare a salvarlo, ma è fermato dalla Umbridge, sicura che volesse contattare Silente, ma Hermione, grazie all'aiuto di Grop e dei centauri, furenti con il ministero per aver limitato il loro territorio riesce a neutralizzarla. La malvagia donna realizzando di essere perduta supplica Harry di dire ai centauri che non è una persona cattiva ma Harry rifiuta dicendo con sarcasmo che non deve dire bugie lasciando che i centauri la portino via e la malmenino per le sue ignobili azioni.
                Harry, insieme a Ron, Hermione, Neville, Luna e Ginny raggiunge Londra. L'E.S. raggiunge l'Ufficio Misteri, pieno di sfere di cristallo contenenti profezie che riguardano le sorti di ogni persona, e trovano una profezia con il nome di Harry: nella sfera, la voce della Cooman (colei che ha predetto la profezia), rivela che Voldermort avrebbe "designato suo eguale" il figlio dei suoi avversari nato a fine Luglio, concludendo che "Nessuno dei due può vivere, se l'altro sopravvive". Ma in quel momento Harry e gli altri vengono intrappolati dall'improvvisa apparizione di alcuni Mangiamorte, due dei quali sono Lucius Malfoy e Bellatrix Lestrange, cugina di Sirius Black, evasa da Azkaban, nella quale era stata rinchiusa assieme a Barty per la pratica della maledizione Cruciatus sui coniugi Paciok. I Mangiamorte rivelano che Sirius non stava subendo la maledizione Cruciatus: era tutta una trappola per far prendere a Harry la profezia (solo coloro di cui la profezia parla possono raccoglierla) e portarla a Voldemort.
                La tentata fuga dei ragazzi, preparati a combattere i Mangiamorte, non è servita a disfarsene: nel tentativo di sottrarre la profezia a Harry, Lucius minaccia di uccidere anche gli amici. Harry gli cede la profezia, ma improvvisamente appaiono Sirius Black e i membri dell'Ordine Della Fenice, mandati da Piton e ricostituiti per opporsi a Voldemort. I membri combattono contro i Mangiamorte e nello scontro la profezia di Harry cade a terra e si rompe. La battaglia si conclude: i Mangiamorte sono sconfitti, ma mentre Sirius esulta, Bellatrix, a tradimento, lo uccide e il suo corpo attraversa l'arco velato, un portale per l'aldilà.
                Harry, pieno di dolore e di rabbia per la morte del padrino, tenta di uccidere la donna, ma subito appare Lord Voldemort, e subito dopo anche Albus Silente, che sfida Voldemort in una battaglia fino all'ultimo colpo di bacchetta. Voldemort perde, ma si impossessa del corpo di Harry, ma l'amore dello spirito della madre e dei suoi ricordi lo protegge dalle possenti azioni malefiche del Signore Oscuro, che è costretto a lasciare stare il ragazzo e poi, colto di sorpresa dai membri del Ministero della Magia e dagli Auror appena arrivati, si dà alla fuga.
                Il mondo magico è ormai costretto ad ammettere il ritorno in vita di Voldemort, tanto che il Ministro Caramell ricredendosi dà le dimissioni, Silente viene reintegrato come Preside di Hogwarts e la professoressa Umbridge viene sospesa. Prima della fine dell'anno scolastico, Silente rivela a Harry quasi tutto: lui sapeva che Voldemort avrebbe tentato di usare un collegamento empatico con Harry, per questo non ha fatto che ignorarlo per tutto l'anno. Harry inoltre realizza anche il significato della parte finale della profezia: tutta questa storia finirà con lui ucciso da Voldemort o lui che uccide Voldemort.
                </p>

                <img class="imgDetails" src="https://www.lascimmiapensa.com/wp-content/uploads/2021/12/harry-potter.jpg" />
            </div>
        </div>

            <div class="details">
            <h1 class="elenco">6.</h1>
            <div class="item">
                <h1 class="titolo">Harry Potter e il principe mezzosangue</h1>
                <a class="valutazione"> Valutazione : 10</a>

                <p class="storia">
                <a class="storia">Storia:</a>
                Harry Potter e il principe mezzosangue (Harry Potter and the Half-Blood Prince) è un film del 2009 diretto da David Yates, trasposizione cinematografica dell'omonimo romanzo di J. K. Rowling, sesto capitolo della saga di Harry Potter.
                </p>
                <p class="trama">
                <a class="trama">Trama:</a>
                Un gruppo di mangiamorte provoca disagi e magie oscure anche nel mondo dei babbani, in cui Voldemort si sta estendendo, distruggendo il Millennium Bridge e procurando molti danni. Il gruppo di mangiamorte arriva poi a Diagon Alley, dove i malvagi rapiscono il fabbricante di bacchette Olivander, per poi volatilizzarsi.
                Harry Potter viene raggiunto da Albus Silente a Londra: i due si Smaterializzano e giungono nel villaggio britannico di Budleigh Bubberton. La loro missione è quella di convincere il professor Horace Lumacorno a ritornare a Hogwarts, il quale, sebbene all'inizio riluttante, accetta; Silente a questo punto accompagna Harry alla Tana dove incontra i suoi migliori amici Ron e Hermione che gli rivelano le paure dei loro genitori, riluttanti perfino a rimandarli a Hogwarts a causa dei recenti avvenimenti.
                Nel "letamaio babbano" di Spinner's End intanto, Narcissa Malfoy e Bellatrix Lestrange incontrano Severus Piton nella sua casa estiva. La speranza di Narcissa è quella di convincere Piton ad aiutare Draco Malfoy ad uccidere Albus Silente. Piton accetta ma data la riluttanza di Bellatrix a crederlo un fedele seguace dell'Oscuro Signore, lo costringe a giurare il Voto Infrangibile, che se infranto comporta la morte del giuratore.
                Successivamente, a Diagon Alley, durante una visita ai Tiri Vispi Weasley, Harry, Ron ed Hermione si imbattono in Draco Malfoy, che si aggira per la strada magica con fare misterioso, diretto insieme alla madre verso la bottega Magie Sinister. Dopo averlo seguito, i tre maghi notano l'interesse di Malfoy per un particolare armadio esposto nel negozio e l'inquietante presenza di alcuni Mangiamorte, tra cui Bellatrix Lestrange e il lupo mannaro Fenrir Greyback.
                Mentre viaggiano sull'Hogwarts Express, Harry racconta ai suoi amici di come lui sia convinto che Draco Malfoy si sia unito ai Mangiamorte, ma i due non gli vogliono credere. Sorpreso poi da Malfoy ad origliare nel suo vagone, viene aggredito da Draco che lo copre sotto il suo mantello, con l'intenzione di non farlo ritrovare e di rispedirlo a Londra. Fortunatamente viene ritrovato poco dopo da Luna Lovegood.
                Harry comincia dunque il suo sesto anno scolastico. Durante l'anno è capitano della squadra di Quidditch di Grifondoro, nella quale entrano a far parte sia Ron, sia Ginny Weasley. Da qui, nasceranno alcune storie d'amore, tra Ron e Lavanda Brown (facendo scatenare la gelosia di Hermione) e tra Ginny e Dean Thomas. L'insegnante Severus Piton viene nominato (finalmente) insegnante di Difesa Contro le Arti Oscure, mentre la cattedra di Pozioni viene assegnata a Lumacorno, tra lo stupore generale. Nel laboratorio di pozioni, Harry, in mancanza del suo libro di testo, ne prende uno usato, modificato da un misterioso "Principe Mezzosangue", esperto in pozioni, tanto da correggere le errate informazioni del libro, e ideatore di diversi incantesimi. Col passare del tempo, Harry sfrutta gli appunti del Principe Mezzosangue, ottenendo risultati sorprendenti in una materia nella quale aveva da sempre mostrato parecchie carenze. Dal manuale Harry impara, inoltre, un nuovo potente incantesimo, il Sectumsempra, che si rivelerà un incantesimo di magia oscura.
                Dopo aver ferito gravemente Draco Malfoy con l'incantesimo ideato dal Principe Mezzosangue, Harry viene persuaso dai suoi amici a sbarazzarsi del manuale, nascondendolo nella Stanza delle Necessità. Ron, in seguito ad un litigio con Lavanda, si riappacifica con Hermione. Nel frattempo Malfoy continua ad essere sospettato da Harry di essere un Mangiamorte, dato che pensa sia stato Draco l'artefice di alcuni falliti attentati a Silente: prima passa una collana maledetta a Katie Bell da consegnare a Silente, ma la ragazza l'aveva indossata per sé, subendone la maledizione, poi, dà a Lumacorno un idromele avvelenato (che avrebbe dovuto a sua volta regalarlo a Silente) che però, l'avido professore, tiene per sé e ne scopre gli effetti dandolo a Ron (appena guarito da un filtro d'amore indirizzato a Harry) che viene poi guarito poi con un bezoar.
                Durante l'anno Harry segue anche delle lezioni private con Silente, che riversa nel Pensatoio alcuni ricordi riguardanti avvenimenti fondamentali della vita di Lord Voldemort e del suo potere magico. Il compito più importante di Harry nel corso dei giorni trascorsi a Hogwarts è quello di ottenere un prezioso ricordo appartenente al professor Lumacorno, contenente informazioni di vitale importanza per conoscere e sconfiggere il Signore Oscuro. Il ricordo, cercato e poi ottenuto sotto l'effetto della Felix Felicis (vinta da Harry a lezione da Lumacorno stesso), svela il segreto degli Horcrux, oggetti o esseri viventi in cui Voldemort ha inserito in passato parte della propria anima, spezzatasi tramite l'omicidio, per garantirsi l'immortalità dello spirito: grazie a questa magia, se il suo corpo viene distrutto egli non può morire, poiché parti della sua anima restano legate alla Terra negli oggetti o esseri trasformati in Horcrux.
                Per questo motivo Voldemort non era morto nel tentativo di uccidere il piccolo Harry, quando la maledizione gli era rimbalzata addosso. Il potere degli Horcrux l'ha sempre lasciato in vita, anche dopo il suo ritorno. Gli Horcrux dovrebbero essere sei, poiché Voldemort adolescente ipotizza nel ricordo di dividere la propria anima in sette parti (numero considerato magico dai maghi), ma due Horcrux sono già stati eliminati: l'anello di Orvoloson Gaunt, distrutto quell'anno da Silente (rimasto però gravemente ferito dalla maledizione che lo aveva colpito quando l'aveva messo al dito) e il diario di Tom Riddle, distrutto da Harry nella Camera dei Segreti quattro anni prima. Se si eliminassero anche i restanti cinque Horcrux, Voldemort perderebbe la propria immortalità e i due realizzano che, per simbolismo, Voldemort potrebbe aver trasformato in Horcrux gli oggetti dei fondatori delle casate di Hogwarts, come la coppa di Tassorosso, il diadema di Corvonero e il pendente di Serpeverde (ma non, data la sua scomparsa, la spada di Grifondoro).
                Silente pare essere a conoscenza della locazione del pendente e chiede a Harry di accompagnarlo in una caverna per distruggerlo. I due maghi riescono a impossessarsi del medaglione, ma i potenti incantesimi posti a protezione dell'oggetto, tra i quali bere una pozione, indeboliranno seriamente Silente. Tornati a Hogwarts, Silente avverte il pericolo e ordina a Harry di nascondersi, ed egli obbedisce suo malgrado. Ad attendere il preside debole in cima alla torre di Astronomia c'è Draco Malfoy che, dopo aver disarmato l'anziano mago, svela il suo piano; ormai appartenente alle file dei Mangiamorte, Malfoy ha il compito di uccidere Silente per ordine di Voldemort, altrimenti sarebbe stato ucciso (questo anche per via dei recenti insuccessi di suo padre, Lucius Malfoy). Era tutto l'anno che cercava di farlo, con la collana su Katie Bell destinata a lui e con il veleno al posto dell'idromele, dimostrando che Harry aveva ragione.
                Con l'armadio svanitore nella Stanza delle Necessità e grazie a un suo gemello presente nel negozio di Magie Sinister, Malfoy ha creato un passaggio grazie a cui è riuscito a far arrivare al castello i Mangiamorte (impossibilitati dal penetrare a Hogwarts per via di speciali incantesimi di protezione), i quali lo raggiungono sulla torre. Tuttavia, Malfoy non trova il coraggio per uccidere Silente, e anche sotto l'incitamento di zia Bellatrix, tentenna. A sorpresa, interviene Piton che lo fa al suo posto, in virtù del Voto Infrangibile stretto con la madre del ragazzo per proteggerlo. Mentre fugge dalla torre assieme agli altri Mangiamorte, con Harry che gli scaglia alle calcagna incantesimi del Principe Mezzosangue, Piton rivela al ragazzo di essere lui il Principe Mezzosangue e di essere lui l'inventore degli incantesimi che sta usando, prima di sparire nella notte insieme a Malfoy e ai seguaci di Voldemort. Dopo la morte di Silente, Harry scopre che l'Horcrux trovato è un falso. Al suo interno c'è un biglietto con scritto:
                «Al Signore Oscuro,
                So che sarò morto prima che tu legga questo, ma voglio che tu sappia che ho scoperto il tuo segreto. Ho rubato il vero Horcrux e intendo distruggerlo appena possibile. Affronto la morte nella speranza che, quando incontrerai il tuo degno avversario, sarai di nuovo mortale.
                R.A.B.»
                Il film si conclude con Harry, Ron e Hermione in cima alla torre di Astronomia; questi leggono il biglietto trovato all'interno del falso Horcrux e Harry decide di partire alla ricerca degli altri Horcrux; i suoi due amici però si rifiutano di lasciarlo da solo e decidono di seguirlo nella sua missione, sotto consiglio di Hermione. Il tutto, termina, con il sottofondo dello straziante canto di Fanny, la fenice di Silente, che come il suo padrone lascia Hogwarts per sempre, volando lontano.
                </p>

                <img class="imgDetails" src="https://www.blogo.it/app/uploads/sites/3/2020/03/stasera-in-tv-harry-potter-e-il-principe-mezzosangue-su-canale-5.jpg" />
            </div>
        </div>

        <div class="details">
            <h1 class="elenco">7.</h1>
            <div class="item">
                <h1 class="titolo">Harry Potter e i Doni della Morte - Parte I</h1>
                <a class="valutazione"> Valutazione : 10</a>

                <p class="storia">
                <a class="storia">Storia:</a>
                Harry Potter e i Doni della Morte - Parte 1 (Harry Potter and the Deathly Hallows - Part 1) è un film del 2010 diretto da David Yates.
                Basato sulla prima parte dell'omonimo romanzo di J. K. Rowling, diviso in due pellicole, la pellicola vede Harry Potter abbandonare Hogwarts per cercare e distruggere gli horcrux, oggetti in cui Lord Voldemort ha imprigionato una parte della propria anima. Daniel Radcliffe riprende il ruolo di Harry, affiancato da Emma Watson (Hermione), Rupert Grint (Ron) e Ralph Fiennes (Voldemort).
                Le riprese del film si svolsero nel corso del 2009 in concomitanza con quelle dell'ottavo e ultimo capitolo. Alla regia del film venne confermato David Yates, già autore dei precedenti episodi L'ordine della fenice (2007) e Il principe mezzosangue (2009), con lo sceneggiatore Steve Kloves, presente in tutti i film tranne L'Ordine della Fenice, mentre nelle vesti di produttori figurano David Heyman, David Barron e, per la prima volta, la stessa Rowling[1].                
                </p>
                <p class="trama">
                <a class="trama">Trama:</a>
                Harry Potter è ormai il simbolo della speranza del mondo magico di fronte all'avanzata di Lord Voldemort e dei suoi Mangiamorte. Voldemort e i suoi accoliti si trovano a Villa Malfoy: qui il Signore Oscuro informa i presenti di avere bisogno di una bacchetta diversa dalla sua per poter uccidere Harry, questo perché le bacchette del ragazzo e di Voldemort condividono lo stesso nucleo e per questo motivo, essendo bacchette legate, non possono colpire mortalmente i proprietari della bacchetta gemella.[2] Voldemort decide dunque di prendere la bacchetta di Lucius Malfoy e, davanti agli occhi di tutti, uccide Charity Burbage, l'ex insegnante di babbanologia a Hogwarts, la quale predicava tolleranza verso i babbani.
                I membri dell'Ordine della Fenice organizzano il trasporto di Harry dalla casa degli zii Dursley verso un luogo sicuro, La Tana, ma il gruppo viene attaccato con la perdita di Edvige, uccisa facendo da scudo a Harry, e di Malocchio Moody, il quale cade dalla scopa dopo l'attacco di Voldemort. Durante l'inseguimento Voldemort raggiunge Harry, ma anche la bacchetta di Lucius Malfoy non funziona correttamente, venendo distrutta dal controincantesimo che Harry, guidato dalla bacchetta, la quale ha riconosciuto il proprietario della propria gemella, esegue inconsciamente. Giorni dopo, il nuovo Ministro della Magia, Rufus Scrimgeour, giunge alla Tana e rivela a Harry, Ron ed Hermione l'eredità di Albus Silente: a Harry lascia il boccino d'oro (quello che Harry aveva quasi inghiottito nella sua prima partita di quidditch) e la spada di Grifondoro, al momento però scomparsa, a Ron il deluminatore inventato da Silente stesso e a Hermione il libro Le fiabe di Beda il Bardo.
                Durante le nozze di Bill Weasley, fratello di Ron, con Fleur Delacour, Harry nota al collo di Xenophilius Lovegood, il padre dell'amica Luna, uno strano simbolo triangolare simile ad un occhio. Quella sera stessa Kingsley Shacklebolt riesce con il suo Patronus ad avvertire gli invitati appena in tempo, spiegando che il Ministero della Magia è caduto nelle mani di Voldemort, che Scrimgeour è morto e che i seguaci del Signore Oscuro arriveranno alla Tana da un momento all'altro. I Mangiamorte attaccano la casa ed Harry, Ron ed Hermione si smaterializzano a Londra, iniziando le ricerche degli Horcrux, oggetti nei quali il Signore Oscuro ha racchiuso pezzi della sua stessa anima per rendersi immortale.
                A Grimmauld Place, casa ereditata da Harry tramite Sirius, i tre apprendono dall'elfo domestico Kreacher che il vero medaglione/Horcrux è stato sottratto a Voldemort da Regulus Black, ex Mangiamorte poi defunto e fratello di Sirius, ovvero il misterioso R.A.B. che aveva lasciato il messaggio all'interno del falso Horcrux. Scoprono poi da Mundungus Fletcher (membro dell'Ordine della Fenice e colui che ha abbandonato Malocchio dopo la comparsa di Voldemort) che lui l'aveva trafugato tempo prima, ma che Dolores Umbridge glielo aveva sottratto come contropartita per non arrestarlo, a causa del suo commercio senza licenza. La Umbridge adesso lavora al Ministero della Magia assieme al mangiamorte Pius O'Tusoe, nuovo Ministro della Magia che perseguita i maghi filobabbani.
                Travestiti da impiegati ministeriali, Harry, Ron ed Hermione penetrano all'interno del Ministero della Magia riuscendo a rubare il medaglione a Dolores Umbridge, ma sono costretti a una fuga precipitosa durante la quale Yaxley, un Mangiamorte, riesce a seguirli e a smaterializzarsi con loro dal camino. Hermione, per evitare di tornare a Grimmauld Place, poiché non sarebbe più stato un luogo sicuro se i Mangiamorte avessero scoperto il loro nascondiglio, conduce il trio nella foresta dove è avvenuta la recente finale di coppa del Quidditch. Qui si trovano davanti ad un nuovo problema: ogni maledizione o incantesimo eseguito sull'Horcrux non sortisce alcun effetto, e per questo i ragazzi decidono di indossarlo a turno fino al momento in cui avranno trovato il modo di distruggerlo. L'oggetto corrode l'animo di chi lo indossa, e provoca un litigio tra i tre; Ron decide di abbandonare il gruppo, geloso del presunto rapporto tra Harry ed Hermione, sentimento provocato dall'influenza del medaglione. Harry risolve una parte del mistero relativo al boccino donatogli da Silente: l'oggetto ha una memoria tattile, ovvero ricorda chi per primo lo ha catturato. Durante la sua prima partita come cercatore, Harry non aveva afferrato il boccino con le mani ma lo aveva quasi ingoiato: infatti, subito dopo averlo portato alle labbra, appaiono incise sul metallo le parole "Mi apro alla chiusura".
                A Natale, Harry e Hermione proseguono le ricerche a Godric's Hollow, luogo di nascita di Harry e dimora di Bathilda Bath e della famiglia Silente. Harry e Hermione si recano alle tombe dei Potter. Nel cimitero Hermione trova sulla lapide di un certo Ignotus Peverell lo stesso simbolo triangolare inciso ne Le Fiabe di Beda il Bardo, che Silente le aveva lasciato, e che Xenophilius Lovegood portava al collo. Bathilda Bath raggiunge poi i due ragazzi: essi presumono che sia a conoscenza di informazioni sugli Horcrux grazie all'amicizia avuta con Silente e la seguono in casa sua; la donna però si rivela essere Nagini, fidato serpente di Voldemort, che tenta di ucciderli; i due si salvano, smaterializzandosi appena in tempo. Nella furia della lotta con Nagini, però, la bacchetta di Harry rimane distrutta, eliminando così la protezione che gli garantiva la bacchetta gemella a quella di Voldemort.
                Nel frattempo Hermione identifica alcune delle visioni di Harry: Voldemort è alla ricerca disperata di un oggetto rubato dal mago oscuro Gellert Grindelwald (ora rinchiuso alla prigione dei maghi di Nurmengard) al fabbricante di bacchette Gregorovitch. Inoltre, ricordando che Harry durante il secondo anno a Hogwarts ha distrutto il diario di Tom Riddle grazie ad una zanna di basilisco e che lo stesso basilisco era stato ucciso poi dalla spada di Godric Grifondoro, spiega che la spada assorbe solo ciò che la fortifica: la spada è dunque impregnata di veleno di basilisco, dettaglio che la rende un'arma in grado di distruggere gli Horcrux.
                Una notte Harry si imbatte in un Patronus a forma di cerva che lo guida al ritrovamento della spada di Grifondoro sul fondo di un laghetto ghiacciato. Tentando di recuperarla, durante l'immersione, viene quasi strangolato dal medaglione che, riconoscendo l'arma che l'avrebbe distrutto, lotta per impedirne il ritrovamento. In quel momento giunge Ron, appena in tempo per salvare l'amico e recuperare la spada. Harry ordina al medaglione di aprirsi in serpentese, e l'Horcrux cerca di difendersi mostrando a Ron le sue paure più recondite, ovvero il presunto amore tra Hermione e Harry. Accecato dalla rabbia, Ron trafigge il medaglione con la spada, distruggendolo definitivamente. Ron spiega di essere riuscito a trovare i due amici grazie al deluminatore di Silente, che era stato incantato affinché il ragazzo evocasse una sfera di luce che, una volta smaterializzato, l'avrebbe condotto esattamente al punto in cui loro si erano rifugiati.
                Riappacificati, i tre si recano da Xenophilius Lovegood per avere informazioni sul misterioso simbolo triangolare presente sulla tomba di Godric's Hollow. Il signor Lovegood rivela ai tre ragazzi la storia dei Doni della Morte, ossia della più potente bacchetta mai creata, la Bacchetta di Sambuco, della Pietra della Resurrezione e del Mantello dell'Invisibilità, i cui primi possessori sono stati proprio i tre fratelli Peverell. I ragazzi però si rendono ben presto conto che Xenophilius sta tendendo loro una trappola, trattenendoli fino all'arrivo dei Mangiamorte, nella speranza che gli restituiscano la figlia Luna, rapita dai seguaci di Voldemort a causa delle sue pubblicazioni in favore di Harry sulla rivista Il Cavillo. In quel momento i Mangiamorte attaccano casa Lovegood, ma i tre riescono nuovamente a scappare smaterializzandosi. Vengono però catturati dai Ghermidori, banda di scagnozzi al soldo del Ministero, che danno la caccia ai nati babbani, conducendoli a Villa Malfoy. Qui, nei sotterranei, ritrovano Luna, il fabbricante di bacchette Olivander e il folletto della Gringott, Unci-Unci (lo stesso che accompagnò Harry alla sua camera blindata e Hagrid alla camera della Pietra Filosofale). Intanto Voldemort si reca nella cella di Grindelwald, il quale gli rivela che la Bacchetta di Sambuco è sepolta insieme al suo ultimo proprietario: Albus Silente. Per questa ragione Voldemort corre ad Hogwarts.
                A Villa Malfoy, Bellatrix Lestrange inizia a torturare Hermione per sapere come siano entrati in possesso della spada di Grifondoro, poiché l'arma doveva trovarsi nella sua camera blindata alla Gringott. Mentre Bellatrix chiede infuriata cos'altro i ragazzi abbiano rubato dalla camera, interviene in aiuto dei prigionieri l'elfo domestico Dobby, inviato da uno straniero con cui Harry comunica tramite una scheggia di specchio ereditato da Sirius. Ne nasce una dura lotta, durante la quale Codaliscia rimane (apparentemente) ucciso, e Dobby riesce a far smaterializzare il gruppo e a portare al sicuro tutti i prigionieri a Villa Conchiglia (casa del fratello di Ron, Bill). Durante la fuga l'elfo viene ferito a morte da un pugnale lanciato da Bellatrix, che lo colpisce trafiggendogli il petto. Mentre Harry, Ron ed Hermione seppelliscono l'amico elfo defunto a Villa Conchiglia, Voldemort profana la tomba di Silente ad Hogwarts, entrando finalmente in possesso della Bacchetta di Sambuco.
                </p>

                <img class="imgDetails" src="https://images.justwatch.com/backdrop/24647154/s640" />
            </div>
        </div>

            <div class="details">
                <h1 class="elenco">8.</h1>
                <div class="item">
                    <h1 class="titolo">Harry Potter e i Doni della Morte - Parte II</h1>
                    <a class="valutazione"> Valutazione : 10</a>
    
                    <p class="storia">
                    <a class="storia">Storia:</a>
                    Harry Potter e i Doni della Morte - Parte 2 (Harry Potter and the Deathly Hallows - Part 2) è un film del 2011 diretto da David Yates.
                    È la seconda parte dell'adattamento cinematografico dell'omonimo romanzo di J. K. Rowling, diviso in due pellicole separate, e ultimo adattamento cinematografico della serie di Harry Potter. Attualmente è il sedicesimo maggiore incasso nella storia del cinema, nonché il film della saga con gli incassi maggiori.[1]
                    </p>
                    <p class="trama">
                    <a class="trama">Trama:</a>
                    La pellicola ha inizio dove si era conclusa la precedente: Voldemort ha profanato la tomba di Albus Silente per impossessarsi della leggendaria Bacchetta di Sambuco. Harry Potter ha abbandonato Hogwarts per cercare e distruggere gli Horcrux, oggetti in cui Il Signore Oscuro ha imprigionato una parte della propria anima, e continua la sua missione dopo la morte dell'elfo Dobby. Dopo una breve intro, nella quale si assiste a una scena con Severus Piton, preside di Hogwarts, intento a osservare i propri studenti marciare per i corridoi del castello, il film ha veramente inizio a Villa Conchiglia, dai giovani coniugi Bill Weasley e Fleur Delacour.
                    Harry continua la ricerca dei rimanenti Horcrux ed è convinto che uno di essi si trovi nella camera blindata di Bellatrix Lestrange alla Gringott, giudicando dalla reazione che ha avuto quando ha visto la spada di Godric che doveva trovarsi nella cassaforte. Chiede quindi aiuto al folletto Unci-Unci, anch'egli tratto in salvo da Villa Malfoy, che però in cambio gli chiede la spada di Godric Grifondoro (essendo in realtà creazione dei folletti). Harry chiede poi informazioni a Olivander, salvato anch'esso dalle segrete di Villa Malfoy, riguardo alle bacchette rubate a Bellatrix e a Draco. Il mago gli dice che se un mago riesce a disarmarne un altro la lealtà della bacchetta del mago sconfitto cambia. Harry, Ron, Hermione e Unci-Unci si dirigono quindi alla Gringott e riescono ad ingannare gli attentissimi folletti della banca: Hermione con la Pozione Polisucco, grazie alla quale prende le sembianze di Bellatrix Lestrange, Ron semplicemente travestito, e Harry e Unci-Unci nascondendosi sotto il Mantello dell'Invisibilità.
                    Una volta entrati nella camera blindata, Harry individua subito l'Horcrux, poiché lo può sentire: il quarto Horcrux è la coppa di Tosca Tassorosso; ma la facilità del ritrovamento è solo apparente, poiché ogni oggetto in quella camera è maledetto con la Maledizione Geminio, che moltiplica ogni cosa venga toccata. Dopo esser riusciti a prendere la coppa, i tre vengono traditi dallo stesso Unci-Unci, che scappa con la spada. Il trio viene quindi scoperto dalle guardie che tentano in ogni modo di non farli scappare: sono così costretti a fuggire in groppa al drago-guardia delle camere blindate, che li porta fino ad un lago nel quale si tuffano. Harry riesce a vedere, attraverso delle visioni, Voldemort che, furioso, uccide i folletti e le guardie della Gringott e scopre anche che il quinto Horcrux, legato a Priscilla Corvonero, è a Hogwarts. Voldemort dopo la strage compiuta dichiara con terrore che Harry ha scoperto il suo segreto e che ciò rende tutti i pezzi della sua anima vulnerabile e che Nagini essendo egli stesso un Horcrux dovrà rimanergli vicino per rimanere al sicuro.
                    I tre protagonisti decidono perciò di tornare a Hogwarts e si materializzano a Hogsmeade. Si rifugiano in una casa, che si scoprirà poi essere la dimora di Aberforth Silente, fratello del defunto Albus Silente: è lui che ha sempre aiutato Harry ed è lui che ha mandato Dobby al cospetto di Harry nel momento del bisogno a Villa Malfoy. Aberforth rivela anche che lui e Silente avevano una sorella, Ariana, morta molto giovane per colpa di Albus e il suo amico Grindelwald. Tuttavia, Aberforth accetta di aiutare Harry, nonostante non approvi che segua gli ordini del fratello, e dietro il quadro di Ariana il trio scopre un passaggio segreto per il castello, incontrando primo fra tutti l'amico Neville Paciock, che li porta in un rifugio dell'E.S. (Esercito di Silente). Lì Harry scopre che l'Horcrux è il diadema di Priscilla Corvonero, ma viene anche a conoscenza del fatto che nessun essere vivente lo ha mai visto, pertanto sarà necessario parlare con qualcuno che è morto: così Harry interroga la Dama Grigia, il fantasma-mascotte di Corvonero e figlia di Priscilla. Nel frattempo Severus Piton viene informato della presenza di Harry nella scuola e raduna tutti gli insegnanti ed alunni nella Sala Grande. In quel momento Harry si rivela e la professoressa Minerva McGranitt si erge in sua difesa dando inizio ad un duello con il neopreside, costretto alla fuga.
                    La guerra ha così inizio, mentre la voce magicamente amplificata e penetrante di Voldemort chiede di non opporre resistenza al suo esercito e di consegnargli Harry Potter. Durante la battaglia Ron e Hermione ritornano nella Camera dei Segreti con l'intento di usare una zanna dell'ormai decomposto Basilisco per distruggere la coppa di Tassorosso. Ed è proprio Hermione a farlo, scatenando un enorme tsunami che inonda la camera e da cui Ron e Hermione escono vittoriosi, scambiandosi finalmente un bacio. Intanto, Harry giunge nella Stanza delle Necessità, dove trova il diadema, poi distrutto con la zanna di Basilisco. Lo getta nella Stanza, travolta dalle fiamme scatenate da Goyle, accorso insieme a Draco Malfoy e Blaise Zabini a caccia di Harry, e che, non riuscendo a domare il suo incantesimo, prende fuoco insieme alla quantità di oggetti riposti all'interno.
                    Harry ha una nuova visione dei pensieri di Voldemort e scopre che il penultimo Horcrux è il serpente, Nagini, che si trova insieme al suo possessore verso la rimessa delle barche. Lì assistono ad un nuovo brutale omicidio del Signore Oscuro, che sgozza il fidato servitore Piton, convinto così di diventare in tal modo l'unico vero possessore della Bacchetta di Sambuco, uno dei Doni della Morte e la bacchetta più potente al mondo, poiché era stato proprio Piton a uccidere Silente. Ormai in punto di morte, il professore consegna ad Harry i ricordi della sua vita tramite una lacrima, per poi spegnersi del tutto.
                    E così, mentre Lord Voldemort concede un'ora di pausa ai combattenti per disporre dei propri caduti (tra cui Remus Lupin, Ninfadora Tonks e Fred Weasley), Harry, nel Pensatoio, versa le lacrime di Piton: scopre che lui fin da piccolo era innamorato di Lily Evans, che lui per primo vide il cadavere dei genitori e che promise di difendere Harry come pegno dell'amore che provava per sua madre; pur essendo stato alleato di Voldemort, era sempre stato dalla parte di Silente dal momento della tragedia di Godric's Hollow. Scopre anche che lo stesso Silente aveva confidato a lui il segreto più grande: Harry è l'ultimo Horcrux e deve morire per mano del suo stesso nemico ("Nessuno dei due può vivere, se l'altro sopravvive" come recita la profezia). Infine, si scopre che essendo stato colpito da una maledizione posta da Voldemort nell'anello di Orvoloson Gaunt, Silente chiede proprio a Piton di ucciderlo, e tutto questo si collega con il loro ultimo frammento di litigio tra i due nella torre di Astronomia e a cui Harry aveva assistito.
                    Compreso quanto visto nel pensatoio, Harry rivela la verità a Ron e Hermione e si reca nella Foresta Proibita, dove lo aspetta Voldemort. Una volta lì, il Boccino donatogli da Albus Silente si apre mostrando al suo interno l'anello di Gaunt, nel quale vi è incastonata la Pietra della Resurrezione, l'ultimo Dono della Morte insieme alla Bacchetta e al Mantello. Grazie ad essa Harry è in grado di far ritornare a lui i suoi più cari defunti: la madre, il padre, Sirius e Lupin, che lo accompagnano verso le braccia della morte. Harry si consegna a Voldemort, che gli scaglia contro l'Anatema che Uccide (Avada Kedavra), ma, invece di morire, il ragazzo si risveglia in un limbo, dove viene accolto da Albus Silente, che gli spiega i punti oscuri della storia (uno di questi è la spiegazione di come Harry non è davvero morto, avendo fatto lo stesso sacrificio della madre: si è arreso alla morte e, adesso, il suo amore sta proteggendo i suoi amici da Voldemort) e lo incoraggia a tornare nel mondo dei vivi per affrontare e sconfiggere Voldemort una volta per tutte.
                    Con la convinzione di aver ucciso la sua nemesi, Voldemort avanza verso Hogwarts, obbligando tutti ad inchinarsi al suo cospetto. Fra i combattenti si erge Neville, che estrae la spada di Grifondoro dal Cappello Parlante, scatenando l'apocalisse finale e dando modo ad Harry di rivelarsi. I due rivali arrivano così al duello finale: mentre Harry si scontra da solo con Voldemort a colpi di magie, Molly Weasley pone fine alla vita di Bellatrix Lestrange, e Neville uccide Nagini, il serpente del Signore Oscuro, che è l'ultimo Horcrux rimasto. Harry e Voldemort si scagliano l'ultimo incantesimo e questi, ormai mortale e con la Bacchetta di Sambuco che non lo riconosce affatto come padrone permette a Harry di respingere l'anatema che uccide una volta per tutte riflettendolo su Voldemort che nè rimane colpito e finalmente, muore definitivamente, diventando cenere.
                    Harry, dopo aver spiegato a Ron e Hermione di essere lui stesso il degno possessore della Bacchetta di Sambuco, avendo disarmato Draco che a sua volta aveva disarmato Silente, decide di non conservarla e la spezza gettandola nel Lago Nero, per poi osservare i resti di Hogwarts insieme ai due inseparabili amici.
                    Diciannove anni dopo la vicenda narrata: i tre figli di Harry e Ginny e i due di Ron e Hermione prendono posto nell'Espresso per Hogwarts presso il Binario 9 e 3/4, sotto gli occhi orgogliosi dei genitori che hanno concluso il loro cammino.
                    </p>
    
                    <img class="imgDetails" src="https://staticfanpage.akamaized.net/wp-content/uploads/sites/17/2015/07/tyeekew.jpg" />
                </div>
            </div>
    </section>
    
    <footer>
        <a class="footer">Petrolito Guido 1000015237</a>
    </footer>

  </body>
</html>